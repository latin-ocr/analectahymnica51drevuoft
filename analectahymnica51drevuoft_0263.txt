’ [0
[0

Pars Ι. Hymni antiquissimi saec. V.—X1.

1⁸5. Hymnus sancti Nyniae episcopi.

Arbiter altithronus. solus Deus omnicreator,
Maiestate potens, arbiter altithronus,
Blandus in arce poli genuit de lumine lumen,
Principium et finis, blandus in arce poli.
Γ) Crescit ubique patens aeterni gloria regis,

Rex dominusque pius crescit ubique patens,
Debita poena reos tenuit pro crimine priseo,
Linquerat in Domino debita poena reos.
Error ab orbe ruit medico veniente superno,

10 Dum patitur Christus, error ab orbe ruit.
Florida quem genuit mater sine patre fecunda,
Virginitas felix florida quem genuit.
Gaudia longa tenet cum virginitatis honore3
Quae genuit Dominum, gaudia longa tenet.
15 Hostia summa patris mundum de morte redemit,
Caeli sceptra petit hostia summa patris.
Iure micat rutilo sanctorum gloria caelo,
Lux venerando polo iure micat rutilo.
Rarus in arce nitet coniunctus civibus illis,
2⁴) Antistes Nynia carus in arce nitet.
Lumina cordis habens terras lucebit in omnes,
Iam super astra nitet lumina cordis habens,
Mitis in orbe pater multa miracula gessit,
Foedera firma tenet mitis in orbe pater.

25 Noster in orbe decor, squamoso corpore lepram
De tumulo purgat, noster in orbe decor.
Omnia posse dedit benedictio larga tonantis,

Intemerata fides omnia posse dedit.
Pausat in aula sacer tumulatus corpore praesul,
30 Culmine sub templi pausat in aula sacer.
Quem Deus aethereis ornatum iure triumphis
Vexit ad astra poli, quem Deus aethereis.
Regna beata manet, qui castis moribus istic
Vixerat in Domino, regna beata manet,
35 Spiritus astra petit casto de corpore laetus,
Angelicis manibus spiritus astra petit.
Te medicante, Deus, hominum tot vulnera curat,
Morbi diffugiunt te medicante, Deus.
Viscera casta vomant firmissime cauta salute,
40 Virtutum poeula viscera casta vomant.
Xristus in aula poli claro redimivit honore
Pontificem Nyniam, Christus in aula poli.
Ydrus in orbe gemit Christo dominante per orbem,
Lumen adesse Dei ydrus in orbe gemit.

