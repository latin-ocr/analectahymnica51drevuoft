B. Hymni de Tempore Proprii. 117

3. Hanc tu famulis more benigno
Aulam dederam, qua tibi vota
Sua reddentes promereantur
Laxo veniam crimine cunct0.

4. Istis humiles sub tegumentis
Plebes reficis corpore sancto
Necnon salubri sanguinis haustu,
Vitam capiant sic ut amoenam.

5. His, te petimus, nos quoque tectis
Sentire tuam quo pietatem
Fore praesentem semper in isto
Templo famuli sic valeamus,

6. Clemens bonitas ut tua nostras
Placata preces audiat atque
Veniam nobis porrigat illam,
Quae nos patriam ducat in altam,

7. In qua tibi sit gloria perpes,
Laus atque decuS, qui Deus unus
Per cuncta manens, cuncta gubernans,
Vivens Dominus saecula saecli.

Trop. et Hymn. ms. Rhenoviense (‘? Sangallense) saec. 11. in. Cod.
Turicen. Rhen. 97. — 2, 4 Nostroque. — 4, 4 sicut amoenam. — 5, 4 famulis
sic. - Die Cfistlr ist stets nach der 5. Silbe eingehalten. — Cfr. lVerner, p. 40.

106. In Dedicatione Templi.

1. Cuncta qui nutu regit, orbis conditor,
Moderans vices volubili tempore
Aram sacrandam principi sanctissimo
Sanxerat olim triumphali gloria.

2. Procerum summus, propagator optimus,
Salomon, pacis templum Deo dedicat
Gaudio summo, largitate patria
Sacro dierum bis septeno numero,

3. Ergo votivum modulemur canticum,
Festum devoti celebremus mysticum,
Corde sinceri, caritate fervidi,
Augustam sedem ut possimus scandere.

