156 Pars Ι. Hymni antiquissimi saec. V.—XI.

Omnes martyrii palmam qui fertis alacrem,
Vos nobis Dominum conciliate pium.
25 Gregori‚ Martine, Leo, Silvester, Amaude,
Vosque sacerdotes, continuate preceS.
Agnes atque Agathes, Caecilia, Prisca, Lucia,
Poscite pro nobis cum reliquis sociis.
Cunctorum pariter sanctorum sancta caterva,

30 Pro nobis ora nos fragilesque iuva.
Propitiare tuis famulis, tu sancte redemptor.
A cunct-is, 0 Christe, malis nos protege mitis.
Atque tua cruce salvifica, salvator, ab ipsis
Eripe, custodi, fer opem, defende, tuere.

35 O Dee, nos miserans miseros audi, te rogamus¹
Tu removens iram pacem largire benigne.
Optatam nobis, Iesu concede salutem,
Temperiem nostro . . . aeris . . .

Da terrae fructus nostrae, commercia, victus,

4⁴) Grando procul fugiat, tempestas nulla fatiget;

Tu mala cuncta fuga, tu prospera cuncta ministra.
Pontificem [pie illum nostrum] tu, Christe, tuere.
Ecclesia per te, de te laetetur, ut inde

Gaudeat empta tuo plebs sanguine, Christe benigne.

Collect. ms. incerta. origin. saec. ¹⁰l11. Cod, Berolinen. vulo 155. —— 4
Tu nostris. — 12 iuvamen opes (gagen den Binnenreim). — 24 Ut nobis. ——
40 Grana. — 42 Porticipem. -- Der Schluss der ohnehin stark beschiidiglen
Dichtung ist nur noch stellenweise lesbar: „. . . largire perennem . . . ro-

gamus . . . et parce redemptis . . . audi, iam parcito nostri. Christe exaudi
nos. Kyrie eleison.“

Soweit die Distichen reichen (bis Vers 30), zeigt der Pentameter stets
Binnenreim. —- Die Dichtung ist eine bisher unedierte.

134. In sanctae Agathae.

1. Martyris, ecce, dies Agathae
Virginis emicat eximiae,
Qua sibi Christus eam sociat
Et diadema duplex decorat.

2. Stirpe decens, elegans specie,
Sed magis actibus atque fide,
Terrea prospera nil reputans,
Iussa Dei sibi corde ligans,

3. Fortior haec trucibusque viris
Exposuit sua membra flagris,
Pectore quam fuerat valido,
Torta mamilla docet patulo.

