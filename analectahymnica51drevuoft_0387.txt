336

7.

10.

11.

13.

Pars II Hymnodia Hiberno—Celtica.

Gloriosum miraculum
Divulgatum per populum:
Unum occidit vitulum
Servis Dei convivium,
Fecit Monennae meritum
Vivum haberi iterum.

Humilis erat animo,
Excelsa tamen merito,
Terram arabat sarculo
Eremitarum studio,
Virum gerens proposito
In corpore femineo.

Ieiunii in rigore,

In caritatis ardore,

In omni bono labore
Propter Dominum propere,
Sic vixit omni tempore
Crucifixo iam corpore.

Kasta, electa columba,
Perfecta, matri unita,
Turtur erat castissima
Voce sonante cognita,
Vitis vera, florigera,
Christo Domino condigna.

Lucerna erat lucida

In templo Dei posita,
Virga Iesse florida,
Pulchra, fortis et unica,
Margarita pulcherrima,
Ornata, regi placita.

Magnam struxit ecclesiam
In desertis egregiam,

In qua virtute maxima
Fecit laude dignissima,
Defunctam unam filiam
Suscitavit emortuam.

Narrant item de vasculo
Mirum dictu argenteo,
Magno immisso fluvio
Longo terrarum spatio,
Monennae nutu superno

Transmissum est a Domino.

14.

15.

16.

17.

18.

19.

0 Christi sanctam virginem,
Mariae imitatricem!

Ο verae vitis palmitem,
Cum omni fructu arborem!
Ο regis sponsam sublimem,
Deo semper amabilem!

Patriarcharum sinibus
Cum electis virginibus,
Apostolorum coetibus
Solis luce fulgentibus,
Sublimata honoribus
Sanctorum his similibus

Quantum crucem sustinuit,
Tantum corde congaudebit,
Quantum Domino placuit,
Tantum signa promeruit3
Quantum Deo oboedivit,
Tantum praemium accepit.

Regno caelorum fruitur,
Viro Dei reficitur.

Coelesti manna alitur,

In paradiso pascitur,

In quo a sanctis canitur
Carmen, quod nunquam finitur.

Stola induta gloriae,
Spe secura victoriae
Sponsum sequitur ubique
In caeli latitudine,
Electorum in ordine
Refulget solis splendore.

Transacta nocte media,
Voce clamante superna,
Cum lampade praelucida
Sponso occurrit obvia,
Prudens, edocta filia,
Sponsi transit ad gaudia.

Urbem int-ravit supernam,
Caelestem lerosolymam,
Sortita vestem candidam

In modum solis splendidam,
Post perfectam victoriam
Habet laudem et gloriam.

