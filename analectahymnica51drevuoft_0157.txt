106 Pars I. Hymni antiquissimi saec. V.â€”-X1.

98. In Transfiguratione Domini.
Ad Nocturnas.

1. O sator rerum, reparator aevi,
Christe, rex regum, metuende censor,
Tu preces nostras pariterque laudes

Suscipe gratus.

2. Noctis, en, cursu tibi vota laudum
Pangimus3 praesta, tibi sint ut apta,
Nosque concentu refove perenni,

Luminis auctor.

3. Inter Eliam Moysenque vates
Ut iubar solis faeie refulgens
Candidas vestes nivis instar almis
Tu reserasti.

4. Tu Dei patris patre teste proles
Tuque sanctorum decus angelorum,
Tu salus mundi, via, vita, virtus

Crederis esse.

5. Da dies nobis probitate faustos
Mortis ignaram tribuendo vitam,
Semper ut nostros tua sit per actus

Gloria perpes.

6. Ure eor nostrum, iecur atque lumbos
Igne divino vigilesque nos fae,
Semper ardentes manibus lucernas

Ut teneamus.

7. Esto tu noster cibus atque potus,
Tu labor, virtus, requies, amictus,
Livor absistat, tumor, ira, luxus

Maeror et omnis.

8( Lumen infundens tenebras repelle,
Aufer infesti laqueos celydri,
Vincla dissolvens scelerum fer astra

Scandere nobis,

9. Gloria, virtus, tibi sit, creator,
Cuncta qui solus retinens gubernas,
In throno regni sine fine regnans
Trinus et unus.

