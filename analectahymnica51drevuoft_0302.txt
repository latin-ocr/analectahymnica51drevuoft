Appendix. - B. Tres hymni Anonymi Augiensis. 251

212. „Hymnus de sancta Cruce.“

1. Crux tua, Christe, salus hominum,
Abstulit omne nefas veterum,
Quos dolus hosticus illicitos
Implicuit violare cibos.

2. Criminis huius ob exitium
Tu pius es datus in pretium,
Surculus ut nocuus veniae
cederet arboris innocuae.

3. Hoc venerabile robur humi
Post obitum latuit Domini
Tempora regis ad usque pii
Ex Helena genetrice sati.

4. Quo Latii caput imperii
Absque metu moderante sui
Cum valida furor hunc acie
Coeperat hosticus irruere,

5. Ilicet anxius ipse sui
Redditus est super hoo animi,
Ne sibi copia suppeteret,

Qua fera pectora comprimeret.

6. Ast, ubi fessa quiete fovens
Corpora straverat umbra silens⁷
Tum sopor arripiens animum
Principis obtinuit tumidum.

7. Ecce, figura crucis medio
Enituit rutilante polo,
Claraque vox super intonuit,
„Vince per hoc, pie Caesar“ ait.

8. Denique spe redeunte sibi
Mox ope non dubiae fidei
Edita signa crucis populo
Signifer extulit ipse suo.

9. Cernere prorsus erat miseros
Sic dare terga fuga trepidos,
Qualiter arbore decidua
Arida ventus agit folia.

