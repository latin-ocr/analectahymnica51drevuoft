Pars Ι. Hymni antiquissimi saec. V.-—XJ.

13. Quid Daniele de puero pio
Inferre possum, quo referat modo
De monte sectum non grave saxulum
Implesse terrae mole sua sinum?

14. Haec umbra legis gessit enigmata
Christi figurans mystica munera,
Sed veritatis luce modo data
Praesentat ipsas res nova gratia.

15. Nam missus astris Gabriel angelus
Haec nota fecit virginis auribus,
Semper manentis quod patris unicum
Deberet orbi promere filium.

16. Mens ergo dictus credula dans fidem
Flatus superni rore propaginem
Certo dierum tempore concipit,
Quam summa caeli regia non capit.

17. Effeeta tandem virgo puerpera
Et caritatis fomite fervida
Non sprevit ire⁷ sedula proximam
Ut visitaret Elisabeth suam.

18. Clausus Iohannes matris in intimis,
Insueta cunctis gaudia parvulis
Dum voce nescit, motibus ingerens
Vatis futuri praetulerat vices.

19. Mater prophetae talia munera
Mirata complet vocibus aethera,
Virgo, beatam te fore praedicans
Inter praestantes munere feminas.

20. Tu corde tristi tunc aderas tuo,
Cum fixus esset in eruce, filio,
Pro se fovendum qui tibi filium
Carum reliquit discipulum suum.

21. Te transeuntis non latuit via,
Cum nube vectus [esset] in aethera,
Eius fores cum addita testibus
In montis alti vertice stantibuS.

