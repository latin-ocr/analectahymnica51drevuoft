9.

Pars Ι. Hymni antiquissimi saec. V.—-XI.

Β. Tres „hymni“ Anonymi Augiensis (Z).

210. „Hymnus (le Domino Salvatoress

. Aeternus orbis conditor,
Christus. parente non minor,

Originali tempore
Dignatus orbem condere,

Hora sub hac novissima
Mundi petivit infima
Promissus ante plurimis
Propheticis oraculis,

Ut providus Ezechiel,
Corona plebis Israhel,
Clausam notavit ianuam
Summo tonanti perviam.

Ergo manente viscerum
Pudore virginalium
Divina proles terreae
Se miscuit substantiae.

Vacante diversorio
Locatur in praesaepio
Caeleste praebens pabulum
Sancto gregi fidelium.

Vultu coruscans angelus
Hunc prodidit pastoribus,
Dux stella caelitus Magis

Monstravit ortum principis.

Hinc saevientis irritum
Evasit hostis impetum,
Sedes Canopi proximas
Fuga salubri visitans;

Sed parvulis insontibus
Caedes parata comminus
Primo dicavit hostiam
Arae Dei gratissimam.

Nee iussa legis abnuit
Servare, qui legem dedit,
Dum rite circumciditur
Deique templo sistitur.

10.

11.

12.

13.

14.

15.

16.

17.

18.

*Ad vota post sollemnia

Cum lux rediret annua,
Comes puer parentibus
Sacrae subit limen domus.

Doctissimis hic patribus
Plus ipse doctus additus
Non se docendo praetulit,
Sed audiendo subdidit.

Lavandus auctor gratiae
Undae sinu Iordanicae
Omni carens contagio
Submissus est et servulo.

Accitus et conviviis

Non nata vina nuptiis
llla dedit potentia,

Per quam creavit omnia.

Quantos iubendo languidos
Effecerit sanissimos,

Nec mens potest evolvere,
Nec vox valet depromere.

Quantos ab ipso funere
Vitae referret pristinae,
Praedatus horret tartarus,
Ditatus exsultat poluS.

Numquid pedestrem tramitem
Pressi maris pronuntiem,
Cum se tonanti sterneret
Fluctus, flatusque cederet?

Quinis virorum milibus

Ex quinque victum panibus
Satis superque praebuit
Augendo‚ quod superfuit.

Ex plebe sanctorum tribus
Coram locatis testibus

Se transfigurans in novam
Ut sol refulsit gloriam.

