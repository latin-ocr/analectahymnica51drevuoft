322

3.

Pars 11. Hymnodia Hiberno-Celtica.

Contemptum mundialium
voluptatum praesentium,
Vitiorum firmissimum
Infirmos devastantium,
Verborum, cogitaminum
Parte laeva versantium
continebat per viscerum
Secreta vigilantium.

Doctus in Dei legibus
Divinis dictionibus,
Ditatus sanctis opibus
Deo semper placentibus,
Dedicatus in moribus,
Dei stefanus hagius,
Docebat sic et ceteros
Dicta docta operibus.

Elegit a primordio,

Quod erat in principio,
Aeternum Verbum, paterno
Eructatum sanctissimo
Corde verum altissimo,
Carus eidem lucido
Pignus praeclaro animo,
Constans opere placido.

Fulgebat alti fulgore
Solis vice, in vertice
Rutilantis meridie,
Fidei claritudine,
Confirmatus ex viscere
In Deo semper fidere,
Confidens sanctimoniae
Praecipuo munimine.

Gaudium sancti spiritus
Habebat in visceribus,
Regnum quod est sublimibus
Deo dignum, et fortius
Gladium quoque spiritus
Levatum ad nequissimos,
Quo prosterneret superbos,
Tenens sanctis in manibus,

8.

10.

11.

12.

Humilis, sauctus, benignuS,
Probus in Dei legibus,
Humanas, iustus, commodus,
Laudabilis in moribus,
Hilaris vultu. sobrius
Caritatis in floribus,
Decoratus ordinibus

Factus palam mortalibus

In scripturis eruditus,
Inspiratus divinitus,

In sacramentis providus
Canonicis adfatibus,
Veteris novi actibus
Testamenti praefulgidus,
Fervens spiritum placidus,
Deo carus et piissimus,

Kalcavit mundum subdolum
Karitatis per studium,
Kastitatis firmissimum,
Kontemnens omne vitium,
Inserens agrum floridum,
Pectus adornans lucidum,
Divinum habitaculum,
Trino nomine sancitum.

Lampadem sapientiae
Constituit in pectore,
In thesauro scientiae
Condito Dei munere,
Infiammatus magnopere
Luce verae iustitiae,
Exaltatus munimine
Legis, spiritus litterae.

Magnum apprendit bradium
Aeterna vita condignum
Adeptus sanctum praemium
Post laborem firmissimum,
Cuius perfectum meritum
Vocamus in auxilium,

Ut mereamur omnium
Vitiorum excidium.

